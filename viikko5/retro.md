Retrospektiivi eli 'retro' on lyhyt keskustelutuokio sprintin päätteeksi, minkä tarkoituksena on analysoida tiimin toimintaa. Yhdessä toteutusmenetelmässä tehdään esimerkiksi fläppitaululle ympyrä, joka jaetaan viiteen kategoriaan:
- aloittaa
- lopettaa
- enemmän
- vähemmän
- nykyisellään
Tiimiläisiä kehotetaan laittamaan käytäntöjä eri kategorioihin, mielellään kommenttien kera. Esimerkiksi tiimiläinen voisi laittaa "parikoodaus" kohtaan "enemmän" tai "palaverit" kohtaan "vähemmän". Havainnot käydään sitten tiimin kanssa läpi, suositusaika on 10 - 25min tiimin ja sprintin koosta riippuen.

Toisessa mallissa menettelytapa on saman kaltainen, mutta kategorioita on kolme:
- iloinen
- surullinen
- vihainen
Näistä 'surullinen' viittaa tiimin sisäisiin käytäntöihin ja 'vihainen' puolestaan ulkoisiin tekijöihin. Kukin tiimin jäsen tekee kortteja omista havainnoistaan, jonka jälkeen kortit asetellaan kategorioihin ja esitellään. Tiimi äänestää sen jälkeen havaintojen tärkeysjärjestyksen, ja näitä käydään läpi sitten ko. järjestyksen mukaisesti. Suositusaika on korkeintaan 1 tunti.